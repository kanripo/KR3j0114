# -*- mode: mandoku-view; -*-
#+TITLE: 欒城遺言
#+DATE: 2015-08-24 23:23:44.621777
#+PROPERTY: ID KR3j0114
#+PROPERTY: BASEEDITION WYG    
#+PROPERTY: JUAN 提要
<pb:KR3j0114_WYG_000-1a>¶
欽定四庫全書　　　　　子部十¶
　欒城遺言　　　　　　　雜家類三(雜説之屬/)¶
　　提要¶
　　　　(臣/)等謹案欒城遺言一卷宋蘇籕撰籕字仲¶
　　　　滋眉州人轍之孫遲之子也南渡後居婺州¶
　　　　官至監丞籀年十餘嵗時侍轍於潁昌首尾¶
　　　　九載未嘗去側因録其所聞可追記者若干¶
　　　　語以示子孫故曰遺言中間辨論文章流别¶
<pb:KR3j0114_WYG_000-1b>¶
　　　　古今人是非得失最為詳晰頗能見轍作文¶
　　　　宗㫖其精言奥義亦多足以啓發來學惟籕¶
　　　　私於其祖每陰寓抑軾尊轍之意似非轍之¶
　　　　本心又謂吕恵卿王安石之隙起於字説及¶
　　　　三經義核之史傅亦非事實至謂轍母夢蛟¶
　　　　龍伸臂而生轍引孔子生時二龍附徵在之¶
　　　　房為比又襍載轍崇寧丙戌夢見王介甫事¶
　　　　尤為失之誕妄特籕親承祖訓耳濡目染其¶
<pb:KR3j0114_WYG_000-2a>¶
　　　　可信者亦多究非影響比也乾隆四十五年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
